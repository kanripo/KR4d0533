# -*- mode: mandoku-view; -*-
#+TITLE: 夢觀集
#+DATE: 2015-08-25 00:13:24.204374
#+PROPERTY: ID KR4d0533
#+PROPERTY: BASEEDITION WYG    
#+PROPERTY: JUAN 卷三
<pb:KR4d0533_WYG_003-1a>¶
欽定四庫全書¶
　夢觀集卷三¶
　　　　　　　　　　　　元　釋大圭　撰¶
　五言律詩¶
　　重五日弔古¶
楚國大夫去彭咸從所居秪今浮水馬何處問江魚異¶
俗悲遺事離騷讀舊書一觴川上酒斜日雨踈踈¶
　　世故¶
<pb:KR4d0533_WYG_003-1b>¶
世故占星變吾生共月孤此時無夢寐長恐渉艱虞山¶
色宜茅屋松花落飯盂素心將獨往及早謝人徒¶
　　萬國¶
萬國銷兵器天戈落彗星苖民思帝力千羽舞王庭大¶
漠秋無戰窮閻夜不扄屢聞寛大詔風浪静南溟¶
　　左公督捕歸¶
南來持斧使騎氣滿丹霞貔虎收寒幙豺狼失暮沙清¶
風開瘴癘裔壤挹光華翼翼勲勞大桓圭立帝家¶
<pb:KR4d0533_WYG_003-2a>¶
　　寇平詶諸友相問¶
隣州傳警急病客慰親歸海上初聞信天南已解圍弄¶
兵民亦細臨陣將能飛好在諸君子吾生幸有依¶
　　雲榭¶
陳王成霸業故國獨斯臺寂莫千年恨傳呼五馬來秋¶
風樟樹老殘照石碑頺舊事今誰説天晴海色開¶
　　送宏上人寧親¶
新知得之子歸夢忽丹霞一棹清江曲相看白日斜庭¶
<pb:KR4d0533_WYG_003-2b>¶
闈多壽色甘旨及秋瓜頼有諸兄在重依古佛家¶
　　道邉古井¶
壞甃沒荒草寒泉如許深何年有此井過客嘆無禽素¶
綆斷新汲青松落晚陰極憐抱清洌照影獨沉吟¶
　　壯嵗¶
壯嵗不自食有懷成著書從來生計拙天意果何如樹¶
近秋聲早苔深轍迹踈知音人豈少顧已媿空虚¶
　　對梅思逺¶
<pb:KR4d0533_WYG_003-3a>¶
梅華開滿樹誰與共襟期有客猶千里無人寄一枝江¶
南天欲雪嵗晚子何之愁殺黄昏月孤唫立水湄¶
　　病不能寐作¶
長身一病後生意苦無多相對孤燈在不眠清夜過向¶
來殊可笑後日竟如何黙定行藏計餘生委薜蘿¶
窻曙來禽語庭寒獨樹青物華猶婉娩吾道已伶俜白¶
日荒人事殘年對佛經古來豪傑者多少老沉㝠¶
　　正月游片瓦巖道人留竟日適興成詩¶
<pb:KR4d0533_WYG_003-3b>¶
片石成巖屋高扉寂莫濵雪晴來野客春早見幽人煙¶
火寒山近盤蔬午甑新留連愛林麓城郭有囂塵¶
　　送義講師北上¶
清凉餘韻在敷唱得斯人白日天花雨𤣥譚麈尾春鄉¶
書稀到蜀蠻語漸通閩去去金臺上經筵寵渥新¶
　　黄仁山輓詩¶
閲代衣冠古黄公孰與儕時清成大隱頭白尚長齋天¶
意來多福人生竟有涯相從悲劍化雞嶺暮雲薶¶
<pb:KR4d0533_WYG_003-4a>¶
　　詶王生留别¶
相對譚𤣥久依依别古皇夕陽幽寺好人事蚤春&KR0713;門¶
掩香仍在山空草自長興來雲榻近杖履更何方¶
　　送齊上人之浙¶
相從久寂莫此别竟何如暮雨勞行李秋燈憶讀書枕¶
清吳地狖舟亂淛河魚適逺多幽思吾生媿獨居¶
　　何生¶
南國有君子陰陽家者流下簾白日晏沽酒玉林秋欲¶
<pb:KR4d0533_WYG_003-4b>¶
去問八字知余老一丘譚天對豪傑躡屩入神州¶
　　客中簡知已者¶
天意妨吾道生涯滯客鄉風高林影亂山近雨聲長慷¶
慨君相識飄零我自傷山中半間在屋債倩誰償¶
　　顧熊父挽詞二首¶
故國咸淳老餘生濟世心藥能全萬命家自致千金杯¶
酒清譚足華堂戲綵深一朝成古昔埋玉上鄉岑¶
賣藥全高節勤家有令妻相從就窀穸不自試刀圭後¶
<pb:KR4d0533_WYG_003-5a>¶
福延苖裔平生絶町畦江侯五色筆空復照黄泥¶
　　輓黄郎¶
堂堂江夏士意氣復誰如一笑囷傾粟長歌客有魚高¶
名傳異域晚節在吾廬舊接清歡極秋風祖輤車¶
　　善叔死母哭之哀¶
藉甚吾宗彦天乎不永年高堂生白髪老涙到黄泉烏¶
鳥無歸日松林有暝煙一生辛苦志身後幾人憐¶
　　陳南山輓詩¶
<pb:KR4d0533_WYG_003-5b>¶
元龍湖海士老大閲艱難子舍傳家政僧齋話嵗寒長¶
歸新宅兆不見古衣冠尚想平生事臨風獨永歎¶
　　次韻相待山行¶
山北尋雲去城南覔伴來相期曽宿昔一笑出塵埃市¶
酒逢人勸春陰近午開深知凝望久攜手躡崔嵬¶
　　曹吉¶
君今浮舶去因識逺游心衣食天涯得艱難客裏禁春¶
㠶連海市暮鼓起香林一笑歸來好高堂壽百金¶
<pb:KR4d0533_WYG_003-6a>¶
　　送逺¶
秋色連平海悠悠送逺心征人辭夕照孤客倚寒林北¶
去舟多雪西游橐有金何當一迴首舊隱白雲深¶
　　贈徐山人别¶
相㸔初下榻餘子漫如林人物南州士梅花嵗晚心政¶
須同煮茗何事即分襟後日千峯裏無從聽鼔琴¶
　　過必上人¶
君居高樹下六月得清風世事不復問心期誰與同日¶
<pb:KR4d0533_WYG_003-6b>¶
長泉自汲隣曲逕纔通愛我重留話深秋月滿空¶
　　陶生¶
陶生真我友生恨不同今清節照當世黄花知此心衣¶
冠思典午詩酒寄東林寂莫將千載無人歸去唫¶
　　唁許生¶
幽明分伉儷朞月廢游歌疇昔期偕老于今奈若何春¶
魂來夢寐秋序感蹉跎一擊莊生缶憂端未覺多¶
　　蘇氏¶
<pb:KR4d0533_WYG_003-7a>¶
嫠居三十載將母育孤兒之子有如此他人誰過之素¶
塵生曉鏡涼月入秋帷貞節磨千古茫茫獨爾思¶
　　黄山長内子輓詩¶
閥閲鍾醇懿來嬪江夏黄同心空自結異路竟相望環¶
珮歸何處銘旌帶夕陽十年今得葬無憾即𤣥堂¶
　　和孫公子游南山¶
帝里歸來日胸懷尚昔年人材今可數公子獨無前大¶
斾光南寺清唫到暝煙功名方鼎鼎未許傍雲眠¶
<pb:KR4d0533_WYG_003-7b>¶
　　晚過許生遂相攜至蔡家新亭¶
落日淮橋上因君得勝游花蹊入流水林院近清秋撫¶
景方成玩題詩更少留悠然心迹静新月照歸休¶
　　次韻星夕¶
中年親舊逺寂莫歳時過有客山南集開尊月下歌三¶
更來白露一水静銀河不得同清賞因詩感慨多¶
　　院檄歸田于我賀主者¶
使院來新檄蓮宫復舊田頓除經歳患應為主人賢合¶
<pb:KR4d0533_WYG_003-8a>¶
浦收膏壤同袍仰食天汶陽歸魯後麟筆動千年¶
　　雲上人¶
　上人善醫且相以游四方余固知其寓於技者也因¶
　贈之言¶
藻鑑高雙眼刀圭活萬人多材能濟世行橐自生春談¶
笑諸侯客鉼盂釋氏身識真今已少誰信混光塵¶
　　送嘉惠師禱雨歸¶
　郡以旱致嘉惠師禱雨未足沃村民告以師歸禳癘¶
<pb:KR4d0533_WYG_003-8b>¶
　聽之偃松諸上人作送歸詩亦謂余作¶
幢葢來嘉惠湯年待捄焚衣冠趨梵刹風雨起爐薰井¶
有迴泉脉田無補地文尚何懷故里逺近一慈雲¶
　　訪東寺不在¶
東郭尋幽事高人適出游不成相問訊欲去復淹留湖¶
近荷香入亭空樹影浮更須乘月夜行徧竹林秋¶
　　送知藏者歸山¶
君探龍藏徧猶有去來心久客流年易故山歸夢深林¶
<pb:KR4d0533_WYG_003-9a>¶
泉成獨往風月廢同吟别後多春哢嚶嚶聽好音¶
　　晚凉知許生獨在小樓寄贈¶
落日見山色小樓初罷書晚凉成獨立幽興在高居皓¶
月僧鐘逺微雲鶴樹踈極憐登眺好詩律近何如¶
　　簡魏文憲二首¶
南國徴兵賦中軍重掾曹塞氛方不靖王事敢云勞匹¶
馬秋風晚朋尊海月高澄清天下志餘事及詩騷¶
林居長閉戸無意傍青雲此客人間少杯茶松下分神¶
<pb:KR4d0533_WYG_003-9b>¶
山誇獨步連率借多聞嵗晚來同社匡時早策勛¶
　　送竒上人迎師櫬京師¶
訃告南天晚趨奔朔雪寒帝鄉非故土人物已新棺哭¶
位顔如對歸喪魄亦安師門諸子在生死一心難¶
　　孫母顔氏輓詞二首¶
五鼎侯家食伊人獨飯蔬磬聲諸佛近經卷一燈初南¶
野空陳迹西方有浄居長歸秖遺蜕萬古閟幽墟¶
當時禆内治懿德玉無瑕夙夜憂宗祀勤勞在主家新¶
<pb:KR4d0533_WYG_003-10a>¶
阡成馬鬛舊社有蓮花萬里專城使哀哀哭海涯¶
　　潁川安人輓詞二章¶
事□猶姑氏從夫若大賓多儀皆婦道百歳但情親雲¶
暗魚軒逺天寒馬鬛新歸尋泉下女曽憶鼓盆人¶
潁水成東逝僊山正夕佳得男非我腹有後慰中懐大¶
易家人饋周詩季女齊傷心無復見丹旐已天涯¶
　　送詹海漚清谿游¶
谿水如藍緑幽人一葉舟夕陽成獨酌山色在中流清¶
<pb:KR4d0533_WYG_003-10b>¶
興今誰及長吟不自休歸來期掃榻相對話良游¶
　　贈孟伯眞憲郎别因謝墨竹¶
養親須薄禄作吏本無心霜雪知清節乾坤付漫吟舊¶
游南國滿新夢北堂深老我雲林下憑誰豁素襟¶
墻陰數藂玉筆㡳有清風留贈非無意相期逈與同嵗¶
寒猶特立心事一玲瓏何以酬知已猗猗在眼中¶
　　題五峰巖¶
一尋五峰老孤塔在雲端鐵樹已古色石房空晝寒風¶
<pb:KR4d0533_WYG_003-11a>¶
流無後輩山水入多盤見說潛公隱天華雨滿壇¶
　　東濟上作¶
大江日東去吾道竟悠悠一世幾同志百年空白頭青¶
山猶入俗皓月不隨流安得長風便孤舟萬里浮¶
　　唁基道人喪弟¶
只謂百年内脊令相近飛急難長在眼風雨一同歸死别¶
驚心早情親舉世稀斷雲秋日暮念爾獨何依¶
　　次韻詹生懷陳衆中阮信道¶
<pb:KR4d0533_WYG_003-11b>¶
舊游陳與阮不見獨成吟無復此聨璧為誰重鼓琴朔¶
方文字老南國酒杯深今日風流逺令人恨滿襟¶
　　南國¶
南國地皆赤吾生亦有窮豐年何日是菜色萬人同海¶
上舟頻入民間楮已空猶聞榖價湧開糴若為功¶
　　餽饟¶
餽饟資邊閫南軍萬竈寒斷糧今絫月為變豈無端夜¶
戍畱文吏秋兵&KR1224;武官到頭就誅戮餓死固應難¶
<pb:KR4d0533_WYG_003-12a>¶
　　桑城¶
桑城連盜賊國楮斷新頒只少材充製非闗上有慳人¶
情無用舊世事漸成囏陛下明如日更張一鑄山¶
　　有懐¶
不知經此亂猶及見吾親歸去嗟無路淹畱媿有身孤城¶
閉白日四野起黄塵我里今何似區區欲問人¶
　　哀鄭亢宗¶
毎侍尊公側顔開白玉温相期成遠器何事作歸魂䑛¶
<pb:KR4d0533_WYG_003-12b>¶
犢能無淚瞻烏尚有恩蒼天不可問端遣幾人存¶
　　病甚廓上人能來¶
臥病百餘日擁衾山雨寒世人不我愛之子獨相㸔市¶
藥能盈裹春蔬得滿盤一聞此問訊吾道媿艱難¶
亂餘饑又甚雲散我廬空時運方如此人心莫與同病¶
身須一壑天下付諸公為報平生友途今處處窮¶
　　次韻詹生因所見有感¶
四門磔羣賊餓者競趨之顧此果何物猶能療汝饑虎¶
<pb:KR4d0533_WYG_003-13a>¶
今生角翼民已竭膏脂無怪人相食干戈正此時¶
　¶
　¶
　¶
　¶
　¶
　¶
　¶
<pb:KR4d0533_WYG_003-13b>¶
　¶
　¶
　¶
　¶
　¶
　¶
　¶
　夢觀集卷三¶
